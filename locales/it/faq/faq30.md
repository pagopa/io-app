Tutti gli enti sono attivi di default nel tuo profilo, al momento dell'installazione dell'app IO. Un ente può inviarti dei messaggi solo se ha una comunicazione specifica da recapitare a te, associata al tuo codice fiscale. Il tuo codice fiscale non viene comunicato dall'app IO all'ente, ma ciascun ente può utilizzare l'app IO per scriverti solo se ha già i tuoi dati (e quindi una relazione con te).  
Se non vuoi più ricevere comunicazioni da uno specifico ente, puoi disattivare i suoi servizi nella sezione 'servizi' dell'app IO. Se disattivi la ricezione di messaggi da parte di un ente sull'app IO, l'ente potrà comunque contattarti tramite i consueti canali di comunicazione in uso (email, telefono o posta a seconda dei casi).