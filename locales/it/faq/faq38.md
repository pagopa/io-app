La ricevuta che visualizzi all’interno dell’app IO al termine di un'operazione di pagamento fornisce il riepilogo dei dati relativi alla transazione eseguita con successo. La ricevuta riporta tutti i dettagli di un pagamento: il codice IUV (Identificativo Univoco del Versamento), l’importo, l’ente beneficiario, la data e la causale del pagamento, e ha efficacia probatoria dell’avvenuta corresponsione da parte del debitore delle somme dovute all’ente creditore. Se per motivi specifici hai anche bisogno della quietanza liberatoria (ossia del documento emesso dall’ente creditore, che attesta di aver ricevuto il pagamento delle somme dovute) devi rivolgerti all’ente stesso, ovvero l’unico soggetto che può emetterla in quanto beneficiario del pagamento.
