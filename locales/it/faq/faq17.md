Il Codice di sblocco è necessario per dare un terzo livello di autenticazione (oltre a username e password - primo livello - e codice OTP - secondo livello -), e garantire un utilizzo sicuro dell'app. Il codice di sblocco viene chiesto all'utente in fase di login (se la sessione è ancora attiva), permettendo di entrare velocemente nell'app IO senza dover ogni volta re-inserire username, password e OTP, e come conferma durante il flusso di pagamento o altre azioni significative che hanno un impatto diretto sulla sicurezza dell'utente (come la cancellazione dell'account).
Il riconoscimento biometrico, se attivato, va a sostituire la funzione del Codice di sblocco (ti verrà chiesto o il riconoscimento biometrico, o il Codice di sblocco, a seconda delle tue preferenze).
Il riconoscimento tramite Codice di sblocco rimane attivo per 30 giorni dall'ultimo accesso; al 31 giorno la sessione scade e sarà necessario autenticarsi nuovamente e indicare un codice di Sblocco.
