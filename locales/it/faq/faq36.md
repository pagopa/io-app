I dettagli delle tue transazioni eseguite con successo li trovi nella lista delle operazioni nella sezione "Pagamenti" dell'App IO.
Non tutti i pagamenti da te effettuati verso la Pubblica Amministrazione sono però mostrati nell’app. In particolare, potrai vedere solo le ricevute relative a pagamenti pagoPA eseguiti tramite l’app stessa e quelli effettuati online direttamente sul sito o sull’applicazione mobile degli enti aderenti. Se un pagamento non fosse comunque presente all'interno della lista delle tue operazioni, potrebbe dipendere dal fatto che hai eseguito quel pagamento senza registrarti a pagoPA, ovvero accedendo con un indirizzo email senza effettuare l'autenticazione con SPID. Quando entri nell'App IO, autenticandoti con la tua Identità Digitale (SPID/CIE), puoi infatti visualizzare solo i pagamenti pagoPA che hai effettuato come utente registrato e identificato tramite il tuo codice fiscale. Tieni infine presente che a breve si completerà la riconciliazione degli account degli utenti che si sono registrati a pagoPA prima dell'introduzione dell'accesso tramite SPID, in modo che anche i relativi pagamenti siano tutti associati al codice fiscale