**In questa sezione puoi attivare e disattivare le comunicazioni relative allo specifico servizio.** Ricorda che su IO ti scriveranno solo servizi che hanno qualche informazione personalizzata da comunicarti, non riceverai messaggi di spam o contenuti broadcast. Per questo motivo, tutti i servizi sono attivi di default al momento dell'installazione dell'app.
Se ricevi delle comunicazioni che non ti interessano o se pensi che non sia utile accedere a un determinato servizio tramite IO perché preferisci altri canali, puoi in ogni momento disattivare il singolo servizio da questa pagina. Nel momento in cui un servizio viene disattivato, non riceverai più le sue comunicazioni tramite IO, ma verrai contattato attraverso gli altri canali disponibili (es. mail, posta, SMS).
Da questa pagina puoi inoltre gestire l'invio di notifiche push da parte di questo servizio sul telefono, e l'inoltro dei messaggi anche sulla mail, secondo le tue preferenze.
