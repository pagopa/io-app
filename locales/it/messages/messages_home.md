**La sezione Messaggi raccoglie tutte le comunicazioni in arrivo dagli enti che offrono i propri servizi tramite IO**. 
È possibile fissare dei promemoria per le scadenze o procedere al pagamento di un avviso direttamente dal messaggio.  
I messaggi sono suddivisi tra **ricevuti** (che contiene tutti i messaggi arrivati e non archiviati), **scadenze** (che visualizza al suo interno solo i messaggi contenenti una data di scadenza, in modo da facilitare la gestione delle cose da fare), e **archiviati** (che tiene traccia di tutti i messaggi archiviati).  
Per archiviare un messaggio è sufficiente tenere premuta l'area del messaggio da archiviare, e selezionare il pulsante "archivia" che comparirà in quel momento sullo schermo.
