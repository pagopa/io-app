Nella sezione **Preferenze** trovi la lista dei servizi della Pubblica Amministrazione presenti su **io**. Il numero degli enti che partecipano al progetto e dei servizi attivi è in continua crescita.

Se clicchi su uno dei servizi disponibili, troverai tutte le informazioni che ti servono e i contatti a cui rivolgerti in caso di necessità. Nella pagina del servizio hai anche la possibilità di disattivarlo: in tal caso non potrai più gestirlo attraverso la app **io**, ma potrai sempre utilizzare i canali tradizionali (es. ufficio, sito dell'ente, ecc.). 

I servizi sono tanti, ma non preoccuparti: ti scriveranno solo gli enti che hanno qualcosa di specifico e personale da comunicarti. In ogni caso, se vuoi puoi decidere di interrompere le notifiche sullo smartphone ("notifiche push") o le email di avviso relative a uno specifico servizio. 


