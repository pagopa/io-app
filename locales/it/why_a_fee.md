In linea generale, lo Stato non può per legge farsi carico dei costi di transazione di incasso di un tributo. Anche oggi in molti casi il cittadino paga dei costi di commissione quando paga un tributo. Lo strumento più diffuso per il pagamento dei tributi è l’F24. Il cittadino non ha costi di servizio quando lo usa perché lo Stato paga queste commissioni alle banche facendosi carico di un costo di sistema. Allo stesso modo, alcuni fornitori di servizi di pagamento online, prima dell’avvento di pagoPA hanno offerto alle pubbliche amministrazioni dei servizi con assorbimento dei costi di commissione.

Il modello di pagoPA al fine di consentire a tutti i sistemi di pagamento digitali di accreditarsi e nel rispetto della normativa Europea PSD2, espone diversi costi di commissione consentendo al cittadino la scelta. Con la sempre maggiore diffusione di pagoPA, il mercato si regolerà al ribasso, ovviamente, il nostro compito è quello di monitorare la situazione, e siamo già attivi da questo punto di vista, discutendo con i vari fornitori di una logica di ribasso prezzi nel tempo.
