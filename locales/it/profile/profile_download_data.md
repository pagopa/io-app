L’elenco delle tue informazioni comprende:

- Il tuo codice fiscale;
- L’indirizzo email da te indicato e, nel caso, la conferma della sua validazione;
- Il testo dei Messaggi da te ricevuti;
- Le tue preferenze di notifica.


Le informazioni saranno scaricate in formato **YAML**, un formato standard che in informatica consente lo scambio di dati fra applicazioni diverse.

La procedura di scaricamento dati è protetta da una password, che ti verrà inviata insieme al link per lo scaricamento tramite messaggio in app. 
Dopo la creazione, la copia dei tuoi dati sarà accessibile per 15 giorni. 


**Informazioni sul trattamento dei tuoi dati**

Ai sensi del GDPR, ti confermiamo che trattiamo i tuoi dati personali all’interno dell’App Io.
In particolare,  trattiamo i tuoi dati identificativi e di contatto per finalità di identificazione e autenticazione, registrazione delle preferenze e invio di messaggi strettamente legati al funzionamento dell’App, nonché di assistenza e debug e attività volte ad assicurare la sicurezza. Inoltre, come responsabili del trattamento degli Enti Erogatori, per consentirti di usufruire dei Servizi, trattiamo oltre ai tuoi dati identificativi e di contatto, anche i dati contenuti ndei messaggi.

Alcuni dei dati da noi trattati sono raccolti dal tuo provider Spid al momento della tua registrazione ovvero, qualora tu ti sia registrato tramite CIE, dal Ministero dell’Interno.

 I tuoi dati sono trattati anche per tramite di fornitori terzi, situati in paesi al di fuori dello SEE. Utilizziamo per i trasferimenti extra UE le garanzie previste dagli art. 44 e seguenti del GDPR. In particolare, utilizziamo fornitori certificati Privacy Shield e, in ogni caso, laddove necessario, abbiamo vincolato tali fornitori al rispetto delle condizioni contrattuali tipo approvate dalla Commissione. 

Conserviamo i tuoi dati per un tempo limitato. In particolare, I dati relativi ai Messaggi inviati per conto degli Enti Erogatori sono cancellati dopo 3 anni dalla loro ricezione e i tuoi dati identificativi sono conservati per 10 anni dalla tua cancellazione. 

Hai diritto a richiedere la esercitare il tuo diritto di limitazione e opposizione del trattamento e a chiedere la rettifica del tuo indirizzo email. Potrai inoltre rivolgerti al Garante per la protezione dei dati personali.
Con riferimento ai dati dei Servizi offerti dagli Enti Erogatori, tutti i diritti dovranno essere esercitati presso di loro.


Maggiori informazioni sono disponibili nella nostra [Informativa Privacy](ioit://PROFILE_PRIVACY) che è accessibile in ogni momento nella sezione Profilo/Privacy e Condizioni d’uso.
