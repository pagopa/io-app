Tutti i servizi che utilizzano IO come canale di comunicazione sono attivi e consultabli nella tua app. La tab 'locali' offre la possibilità di filtrare e mettere in evidenza quelli più vicini a te, ma potrai in ogni momento verificare la lista completa nella tab 'tutti'. Il fatto di vedere la lista completa dei servizi attivi non significa che verrai disturbato dai servizi che non ti riguardano: ogni ente potrà comunicare con te solo se in possesso del tuo CF e nel momento in cui ha necessità di inviarti comunicazioni rilevanti.
Crea la tua lista di servizi 'locali' per essere sempre informato sui servizi con cui avrai più spesso occasione di interagire, e utilizza le opzioni di preferenze contenute in ciascun servizio per decidere se utilizzarlo o no all'interno di IO (attivazione o disattivazione), e come ricevere le comunicazioni (messaggio in app, notifica push, forward email).